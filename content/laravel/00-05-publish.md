---
utid: 1000-00-05
chapter: 00
chaptername: پیشگفتار
part: 05
title: انتشار کتاب
_index: publish
---



# نسخه‌ی وب

نسخه‌ی وب کتاب، همان طور که عرض شد، توسط [نرم‌افزار میرا](https://miraxy.github.io/doc-fa/) در بستر Perl و به صورت مجموعه‌ای از فایل‌های Markdown مهیا شده و توسعه‌دهنده‌ی آن، [کیاوش](https://twitter.com/kiavash)، زحمت زیادی برای آغاز این راه متحمل شد.

## مجوز

متن کتاب «لاراول، از صفر تا شصت»، را با مجوز [CC-BY-NC-SA 4.0 International](https://creativecommons.org/licenses/by-nc-sa/4.0/) منتشر می‌کنم که معنا و مفهوم آن به طور خلاصه چنین است:

**شما می‌توانید** متن کتاب را کپی کنید و در هر قالبی که دلتان خواست بازنشر دهید.

**شما می‌توانید** متن را تغییر دهید و با متن‌های دیگری ترکیب نمایید و چیزهایی را بر آن بیافزایید.

**شما می‌بایست** در کپی‌ها و تغییرات خود، از من یاد کنید و به این صفحه لینک بدهید و آنچه خود بر آن افزوده‌اید را متمایز سازید.

**شما می‌بایست** کپی‌ها و تغییرات خود را با همین مجوز بازنشر کنید.

**شما اجازه ندارید** از این محتوا استفاده‌ی تجاری نمایید.

و **حق ندارید** شرط و شروطی برای بقیه بگذارید که آن‌ها را از حقوقی که این مجوز در اختیارشان قرار داده محروم کند.

از سوی دیگر، **من نمی‌توانم** حقوقی که این مجوز به شما می‌دهد را تا زمانی که به شرایط آن وفادار مانده‌اید، بازپس بگیرم. 



#کتاب سنتی

نسخه‌ی قابل چاپ این کتاب، به محض تکمیل، تسلیم استارتاپ خوب [چاپخانه آنلاین](https://chapkhaneh.online/) می‌شود تا در قامت یک ناشر حرفه‌ای، نسبت به اخذ مجوزهای لازم نشر و چاپ کاغذی آن اقدام کند. 

طبیعتاً انتشار نسخه‌ی کاغذی و ارسال آن هزینه هایی در پی دارد و رایگان نیست، اما سعی می‌کنم فقط بهای تمام‌شده را روی جلد آن بنویسم.