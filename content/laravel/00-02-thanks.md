---
utid: 1000-00-02
chapter: 00
chaptername: پیشگفتار
part: 02
title: تشکر می‌کنم
_index: thanks
---

نوشته شدن این کتاب، مدیون کسانی است که برای سپاس، نامشان را در این فهرست می‌آورم و به تدریج تکمیل می‌کنم.

- اولین تشکر مخصوص همسرم است که به من اجازه می‌دهد در ساعت‌های غیرکاری عصرها و آخر هفته، که مخصوص خانواده است، سرم در کامپیوتر باشد و این کتاب را تنظیم کنم.
- از [جادی](https://twitter.com/jadi) ممنونم که آنچه می‌داند را سخاوتمندانه با دیگران به اشتراک می‌گذارد و الهام‌بخش انتشار آزاد کتاب بود و از او الگو گرفتم.
- از [کیاوش](https://twitter.com/kiavash) متشکرم که وقتی دنبال بستری برای انتشار تدریجی و آزاد کتاب در وب می‌گشتم، محصول خوبش، [میرا](https://miraxy.github.io/doc-fa/) را معرفی کرد و با صبر و حوصله و صرف وقت، زحمت تغییراتی که لازم بود را کشید.
- از [پیمان](https://twitter.com/peyman3d) سپاسگزارم که وقتی متوجه آشنایی من با پی‌اچ‌پی و کدایگنایتر شد، لاراول را نشانم داد و آن قدر پافشاری کرد تا بالأخره *خسارت* مورد نظرش را وارد کرد و حالا هر چه می‌نویسم نامی هم از او می‌برم.
- از [امیرعباس موسویان](https://twitter.com/amosavian) متشکرم که خلاصه‌ترین راه را برای استفاده از Markdown نشانم داد. 
- از [نگار](https://github.com/negarjf) متشکرم که برای قالب این کتاب وقت گذاشت و آن را روبه‌راه کرد و با مرورگرهای مختلف و ابزارهای همراه سازگار ساخت. 
- از خواهر قشنگم، حمیده، متشکرم که زحمت کشید و تصویر روی جلد کتاب را برایم فراهم کرد که نسخه‌ی کوچک آن را پای تمام صفحات می‌بینید و نسخه‌ی بزرگ را می‌توانید در [صفحه‌ی نخست این کتاب (فعلاً) الکترونیک](/laravel-0-to-60/) مشاهده بفرمایید.

## و البته تقدیم...

کتاب «لاراول، از صفر تا شصت» را با افتخار، به همسر نازنینم تقدیم می‌کنم که همه‌ی مسیرهای خوب زندگی من از او آغاز می‌شود و در او به پایان می‌رسد.

